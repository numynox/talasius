---
title: "Luogo dell'evento"
featureimage: "img/iseo/evening.jpg"
type: "info"
summary: "Informazioni sulla location 'El dos del Bec', come arrivare e punti di interesse locali attorno al Lago d'Iseo."
---

## Sulle vette del Lago d'Iseo

Ci piace trascorrere il nostro tempo nella natura e amiamo fare escursioni sulle montagne intorno al Lago d'Iseo. Cime come Punta Almana o Corna Trentapassi offrono sempre panorami spettacolari. Non vogliamo tenere per noi questa vista speciale sul lago e l'atmosfera rilassata delle montagne, ma vogliamo condividere questa esperienza con voi durante la nostra festa di matrimonio.

![Iseosee](img/iseo/selfie.jpg)

## El Dos del Bec

Come location abbiamo scelto l'agriturismo ["El Dos del Bec"](https://www.eldosdelbec.com/), che si trova su una verde collina ai piedi della Corna Trentapassi a Toline. La proprietà gode di una vista panoramica sul lago di Iseo, grazie alla sua posizione privilegiata di fronte a Lovere e all'orrido di Castro, con uno scorcio sul gruppo della Alpi Orobie, in inverno riconoscibili per le loro vette innevate.

![El Dos del Bec](https://www.eldosdelbec.com/wp-content/uploads/2024/03/PANORAMA-DOS-DEL-BEC-.jpg "Vista del lago e dell'agriturismo. © El Dos del Bec")

Il nome si traduce con "Il dosso del becco", dove il becco è il maschio della capra nel dialetto locale, che richiama la tradizione contadina dei dintorni del lago e dell'intera Val Camonica. L'azienda agricola associata all'agriturismo ad oggi alleva diversi animali, tra cui ovini, bovini, e alpaca, quest'ultimi scelti per la loro sostenibilità. In aggiunta, la coltivazione di ulivi, castagni, alberi da frutto, e molte altre varietá, permette all'agriturismo di comporre piatti di elevata qualità a kilometro zero e menu che rispettano la stagionalità dei prodotti.
El Dos del Bec vi sorprenderà con buonissimi piatti tipici del lago e dei suoi monti!

![El Dos del Bec](img/dosdelbec/exterior.jpg "El Dos del Bec in inverno con la Corna Trentapassi sullo sfondo.")

## Come arrivare

L'Agriturismo è raggiungibile comodamente da Brescia in auto in circa 40 minuti (60 minuti dall'aeroporto di Bergamo). Ci sono sufficienti parcheggi direttamente in loco. Si prega di notare che gli ultimi metri verso la location portano su una strada ripida e relativamente stretta. Chi preferisce lasciare l'auto giù nel paese di Toline può utilizzare un servizio navetta per l'ultimo tratto (per questo vi contatteremo più in là).

Se non volete guidare, fatecelo sapere nella conferma (RSVP). Possiamo mettervi in contatto con ospiti che hanno posti liberi nella loro auto. Allo stesso modo, se avete un'auto e potete offrire un passaggio, fatecelo sapere.

Da Brescia c'è anche un treno per Toline, ma l'ultimo collegamento di ritorno è già alle ore 20:00. Stiamo valutando di prenotare un bus (per chi avrá interesse, a sue spese) per tornare da Toline a Brescia con una possibile fermata intermedia a Iseo. Oppure sia per l'andata che per il ritorno. Fateci sapere nella vostra RSVP se siete interessati.

> [!INFO] El Dos Del Bec
> Via Canale<br>
> 25055 Pisogne (Brescia)

{{< button href="https://www.google.com/maps/dir/?api=1&destination=45.783692,10.0880215" target="_blank" >}}{{< icon "google" >}} Google Maps{{< /button >}} &nbsp;
{{< button href="https://maps.apple.com/?daddr=45.783692,10.0880215&dirflg=d" target="_blank" >}}{{< icon "apple" >}} Apple Maps{{< /button >}}

{{< wikiloc id="244166200" height="700" >}}