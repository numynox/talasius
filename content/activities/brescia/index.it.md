---
title: "Brescia"
date: 2023-11-20T10:00:00+01:00
draft: false
weight: 10
featureimage: "img/brescia/castle-tower.jpg"
summary: "Esplorate Brescia con le sue rovine romane, un castello medievale, musei, e godetevi la cultura e la cucina locale."
---

Brescia, la _Leonessa d'Italia_ offre diverse attività. Ecco una breve guida ai nostri luoghi preferiti.

> [!INFO]- I nostri ristoranti preferiti
> - Trattoria _Briscola_ (bella vista sulla città)
> - Pizzeria _La Serenella_ o _Il Serbatoio_
> - Trattoria _La Buca_ o _Gasparo_ (cucina tradizionale di Brescia)
> - Gelateria _Bedussi_ o _Ribera_

## Brescia Romana
Un buon punto di partenza è [**Via dei Musei**](https://www.bresciamusei.com/musei-e-luoghi/parco-archeologico/), dove potete trovare il **Capitolium**, il **Teatro Romano** e il **Museo di Santa Giulia**. Questi siti hanno contribuito a rendere Brescia patrimonio dell'UNESCO e danno un'idea della storia antica della città, che ai tempi si chiamava _Brixia_. Una visita ai resti romani merita di essere considerata.

![Capitolium](img/brescia/capitolium.jpg "Il Capitolium di Brescia")

## Il Falcone d'Italia
Se non vi dispiace passeggiare, il **Castello di Brescia** è un'ottima meta. Conosciuto come il "Falcone d'Italia", si trova su una collina che domina la città. La salita è piuttosto panoramica e, una volta arrivati in cima, sarete ricompensati con una bella vista sui tetti della città. Da una delle torri si può godere del tramonto. La salita può essere accorciata, arrivando in auto al parcheggio antistante l'entrata pedonale al castello.

![Castello di Brescia](img/brescia/castle-gate.jpg "Vista dalla porta principale del castello")

## Centro Città
Tornati in centro, potete passeggiare per le piazze principali. **Piazza della Loggia** ha una distinta atmosfera veneziana con la sua torre dell'orologio. Vicino, in **Piazza Paolo VI**, troverete il romanico Duomo Vecchio, con un'interessante pianta circolare, e il neoclassico Duomo Nuovo, l'uno accanto all'altro.

![Piazza della Loggia](img/brescia/piazza-loggia.jpg "Piazza della Loggia")

Fun fact: il verbo _tartagliare_ ha una relazione speciale con Brescia. Nel 1512, il matematico Niccolò Fontan noto come Niccolò Tartaglia, allora bambino, fu ferito al labbro mentre cercava riparo nel Duomo Vecchio. Al di là del termine, Tartaglia sarà poi conosciuto per il [triangolo di Tartaglia](https://it.wikipedia.org/wiki/Triangolo_di_Tartaglia).

![Duomo](img/brescia/duomo-vecchio-nuovo.jpg "Il nuovo Duomo proprio davanti al Duomo vecchio.")

Anche molto interessante è il **Teatro Grande**, un complesso teatrale costruito nel XVII secolo in stile rococò. Anche al di fuori degli spettacoli, l'edificio può essere ammirato visitando il [caffè del teatro](https://maps.app.goo.gl/8PDxcbi9GehsmQfQ9). Il caffè è aperto solo nei fine settimana dalle 10 alle 20. Al Teatro Grande è stato girato un [video musicale](https://youtu.be/PfC72IoFSTo?si=a-noRHHwlB7OfPb9) della rock band italiana Måneskin, che nel 2021 ha vinto il Festival di Sanremo e l'Eurovision Song Contest.

## Cultura
Per i musei, consigliamo il [**Museo di Santa Giulia**](https://www.bresciamusei.com/musei-e-luoghi/museo-di-santa-giulia/). Ospitato in un monastero, racconta la storia della città dall'epoca preromana ai giorni nostri, con (solitamente) interessanti mostre temporanee. I mosaici della domus romana e il tesoro dei Longobardi sono probabilmente i punti forti della mostra permanente. Il museo ospita anche mostre annuali di tutte le età.

![Santa Giulia Museum](img/brescia/santa-giulia.jpg "Mostra al Museo Santa Giulia")

## Consiglio Essenziale
Quando volete fare una pausa pomeridiana, provate un **Pirlo**. È la versione locale dello Spritz, ma tipicamente fatta con vino bianco fermo. Trovate un tavolo in un bar in una delle piazze e godetevi l'atmosfera. La parola Pirlo si traduce con _ricciolo_ (quando si versa il Campari nel bicchiere), o _caduta_ (quando qualcuno ne ha bevuto troppo).

![Pirlo](img/brescia/pirlo.jpg)

## Monte Maddalena

La Via Panoramica sale direttamente da Brescia in 13 tornanti fino al **Monte Maddalena**, superando quasi 700 metri di dislivello. In alernativa, potete prendere il bus della linea 6. Dalla cima si può fare una [bella escursione ad anello](../hikes/#monte-maddalena) o anche solo una breve passeggiata e, con bel tempo, si può vedere fino al Lago di Garda a est e al Monte Rosa a ovest. Inoltre si ha una vista diretta sulle cave di marmo di Botticino.

![Monte Maddalena](img/brescia/monte-maddalena.jpg)